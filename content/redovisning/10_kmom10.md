---
---
Redovisning kmom10
=========================

Detta innehåll är skrivet i markdown och du hittar innehållet i filen `content/redovisning/10_kmom10.md`.

1.1 Implementerade krav
-------------------------
### Uppdrag 1: Analys aktuell webbplatsdesign
Jag valde att jobba tillsammans med samma kursare jag jobbar med i tidigare rapporter. Det blir en så mycket bättre diskussion, även om jag oftast har bra samtal med mig själv också. Vid valet av webbplatser valde vi att fokusera på kommuner, och vi använda oss av samma mall och layout som i tidigare rapporter. Urvalet av kommuner gjordes på kriterierna störst, minst och mittemellan (beträffande befolkningsmängd enligt SCB 2019). De aspekter vi tittade på var en mix av de vi tittat på i tidigare kursmoment: designprinciper, designelement, färgschema och typografi.

### Uppdrag 3: Webbplats
Inom de begränsningar som struktur gav försökte jag göra startsidan så annorlunda jag kunde. Inspirationen kom från moderna webbplatser designade med bildboxar med korta texter. För att skapa layouten modifierade jag layouten för en sida med två sidokolumner. Jag skapade också nya klasser för rader och kolumner för att kunna hantera dem enhetligt.

Under arbetets gång slog det mig att jag borde använt mig av div:ar inom main istället, men valde att fortsätta på den inslagna vägen. Lite efterklokt kan jag ju säga att det kanske varit bättre om jag ändå bytt metod. Det sättet jag valde att jobba på resulterade nämligen i problem med att få startsidan att fungera riktigt snyggt på mindre skärmar.

Jag lade till en extra sida, *lediga tjänster*, mest på skoj. Övriga länkar som går bara till #. Puffarna på startsidan skulle i en verklig version vara länkar som tar en vidare till utförligare undersidor. En verklig version skulle också ha en portfolio nåbar via navbaren.

### Uppdrag 4: Tema
Jag ville inte jobba med för många principer och element. Därför valde jag att fokusera på några få och använda dem konsekvent istället. Ett element som var självskrivet var ju färgschema. Färglöshet var inte något jag eftersträvade, men det var en avvägning att inte få det att se allt för hemmasnickrat ut. Jag vet inte om jag lyckades undvika ett sådant utseende helt och hållet, det kan få spegla en aspekt av lekfullheten.

Primära element var färg och typografi. Färgerna jag valde var komplementära, en blå och en orange. De antyder också lekfullhet och professionalism, vilket var ett mål. På samma sätt försökte jag spegla dessa intryck i typografin och hur jag valde att jobba med sans serif och monospace.

1.2 Allmänt om projektet
-------------------------
Projektet var kul, men det kändes tidskrävande. I efterhand skulle jag börjat jobba med det tidigare och kanske valt en enklare layout som jag snabbt kunnat lägga grunden för. Lite omfattande då det också skulle göras en analys. Visserligen kanske jag och han jag jobbar med i rapporterna haft en tendens att gå lite för mycket in i dessa uppgifter och att vi skulle kunnat haft bättre *time management*. I övrigt har det inte varit några egentliga problem och, som sagt, ett kul projekt.

1.3 Feedback
-------------------------
Precis som förra kursen gillar jag att man jobbar med en och samma sajt och bara utvecklar den. Det synliggör utveckling och progression på ett sånt bra sätt. De föreläsningar jag sett har varit mycket bra och texterna på dbwebb hjälpsamma. Överlag är jag väldigt nöjd med denna kurs! Jag skulle absolut rekommendera den till vänner/kollegor. Betyg en 7:a, eller kanske en 8:a.
