---
---
Redovisning kmom04
=========================

Detta innehåll är skrivet i markdown och du hittar innehållet i filen `content/redovisning/04_kmom04.md`.

Kommentera kort om skrivuppgiften, någon som är värt att nämna från arbetet med den?
-------------------------
Jag valde att jobba tillsammans med en kursare. När det är fler ögon som betraktar något blir diskussionen och analysen oftast mer intressant. Diskussionen var bra och kunde nog fördjupats avsevärt, men då hade det blivit en uppsats.

Valet av webbplatser blev från helt olika kategorier. Inte för att det var ett tydligt beslut kring det, det var mest så det föll sig. Skulle jag förordat endast en kategori så hade det varit politiska sajter eftersom dessa ofta är starkt värdeladdade samt att de har ett bakomliggande budskap och en agenda.

Berätta kort om din tanke bakom respektive teman, hur tolkade du “minimalistisk”, “colorful” och “dark”.
-------------------------
Minimalistisk valde jag att tolka som så enkelt och avskalat som möjligt, dock inte att det skulle sakna färg.
Mitt mörka tema höll jag också enkelt, egentligen är det nog också att betrakta som rätt minimalistiskt.
I mitt färgglada tema ville jag använda starka färger som tilltalar mig och gör mig glad. Inga vita eller grå ytor.

Vilket färgschema valde du till respektive tema och hur valde du att använda färgerna (mer eller mindre eller lika mycket av alla färger)?
-------------------------
För det minimalistiska temat utgick jag från ett komplementärt färgschema där jag använde mig av mjuka och ljusa nyanser av blått och *tan* (typ gulbrunaktigt) kombinerat med en ljust grå bas. Det är främst den blå färgen som dominerar och ger ett lugn till designen.

Det mörka temat är som sagt rätt minimalistiskt det med. Det utgår ifrån ett akromatiskt färgschema med väldigt mörkgrå nyanser, jag har dock undvikt helsvart eftersom jag upplever att kontrasten oftast blir för skarp mot vit text.

I det färgglada temat utgick jag från principer om color-blocking i kombination med ett komplementärt färgschema. Rosa och grönt är de primära färgerna som används, och i lite mindre utsträckning används en blå nyans.

Valde du att jobba med accentfärg och isåfall hur?
-------------------------
Egentligen inte, även om både det minimalistiska och det färgglada temat kanske kan sägas ha det. Det förra i och med hur jag använt mig av den gulbruna färgen, och den senare genom användningen av blått. Jag hade en tanke om att lätta upp mitt mörka tema med en accent, men kunde inte bestämma mig för en lämplig färg.

Hur tänkte du kring valet av typografi?
-------------------------
Det minimalistiska temat använder sig av Helvetica och Calibri. Jag ville ha enkla och raka linjer i texten för att matcha tanken med minimalism.
I motsats till det så har mitt mörka tema serifer. Jag har inte bytt mitt ursprungliga rubrik-typsnitt (Garamond) men jag har bytt brödtextens typsnitt till Cambria. Min tanke var att det mörka temat används för att inte trötta ut ögonen när det är mörkt runt om en, och för egen del underlättar serifer läsning vid en sådan färgsättning. Det färgglada temat har jag medvetet inte gjort någon ändring av typsnittet, utan använder min standars som är Garamond och MyriadPro.

Berätta om din kodstruktur av teman, jobbade du med bastema och hur löste du anpassningarna till de olika temana?
-------------------------
Jag skapade ett första tema för kmom04, utifrån det skapade jag de tre färgtemana. Färgerna sätts direkt i tema-filen, i sektionen för *My own settings*. I de fall jag haft variabler att tillgå (och som jag hittat) så har jag använt dessa. Jag har dock inte lagt in några nya variabler, utan angav css direkt i tama-filen.

Vilken är din TIL för detta kmom?
-------------------------
TIL för detta moment har nog varit hur kul det är att analysera färgval. Men också hur svårt det är att begränsa analys av webbsidor till endast en aspekt, man vill gärna ge sig hän och börja gräva i funktionalitet och liknande även om det inte är fokus.
